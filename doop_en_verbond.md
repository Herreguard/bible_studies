# Doop en verbond

## Voorbereiding
Bron: [Christipedia](https://www.christipedia.nl/wiki/Doop)

## Vragen uit onze brainstormsessie

1. In zonde ontvangen: zijn we dat, en hoe zit dat met de erfzonde?
2. De doop als teken van het verbond: hoe zijn wij erfgenamen en van welk verbond?
3. Hoe delen wij in Christus' dood en opstanding?
4. Wat is de waarde van de doop?
5. Doop met water en in de Geest
6. Wederdopers

---

## Voorbereidende opdrachten
Als voorbereiding op de kring gaan we lezen over een aantal verbonden in de Bijbel. De vragen hierboven zijn vooral bedoeld om voor jezelf na te denken. Het is handig om op de meeste vragen een kort antwoord te hebben. Dat mag ook zijn dat je het niet weet of er nog niet over uit bent.

### Te lezen Bijbelgedeelten en vragen

- **Genesis 3:15-16**  
    Er zijn stromingen binnen het christendom die in Genesis 3 een verbond zien tussen God en de mens.  
    *Schrijf voor jezelf op of je dit leest als een verbond of niet, met welke reden en wat je ermee doet.*

- **Genesis 9:1-17**  
    Hier wordt het verbond met Noach beschreven.  
    *Aan wie is dit verbond gericht en wat is de inhoud van het verbond?*

- **Genesis 12:1-4 en Genesis 15:18**  
    *Schrijf voor jezelf op wat de inhoud/belofte van dit verbond is en tussen wie die gesloten is.*

- **Genesis 17**  
    *Wat is de inhoud van dit verbond?*

---

### Extra opdrachten

- Schrijf voor jezelf op waarom jij en ieder ander mens een redder nodig heeft.
- Lees het doopformulier nog een keer en schrijf de dingen op die opvallen (mooi vindt, vervelend, ouderwets, ...).

#### Doopformulier

<details>
<summary>Doopformulier (klik om te openen)</summary>

### Formulier om de Heilige Doop te bedienen aan de kleine kinderen van de gelovigen

**De hoofdsom van de leer van de Heilige Doop omvat de volgende drie delen:**

1. **Zonde en wedergeboorte**  
    Wij en onze kinderen zijn in zonde ontvangen en geboren. Daarom rust Gods toorn op ons, zodat wij in Zijn rijk niet kunnen komen, tenzij wij opnieuw geboren worden ([Ef. 2:3](https://www.bible.com/nl/bible/328/EPH.2.3.NBV21), [Joh. 3:3](https://www.bible.com/nl/bible/328/JHN.3.3.NBV21)). De ondergang in en besprenkeling met het water ([Rom. 6:4](https://www.bible.com/nl/bible/328/ROM.6.4.NBV21)) wijst op de onreinheid van onze ziel. Dit roept ons op tot afkeer van zonde, verootmoediging voor God en het zoeken van reiniging en zaligheid buiten onszelf.

2. **Afwassing van zonden door Christus**  
    De Heilige Doop betuigt en verzegelt de afwassing van zonden door Jezus Christus ([Hnd. 22:16](https://www.bible.com/nl/bible/328/ACT.22.16.NBV21)).  
    - **Naam van de Vader:** God richt een eeuwig verbond der genade op en neemt ons tot kinderen en erfgenamen ([Rom. 8:17](https://www.bible.com/nl/bible/328/ROM.8.17.NBV21)), verzorgt ons en doet alles meewerken ten goede ([Rom. 8:28](https://www.bible.com/nl/bible/328/ROM.8.28.NBV21)).  
    - **Naam van de Zoon:** Christus wast ons in Zijn bloed en lijft ons in de gemeenschap van Zijn dood en opstanding ([1 Joh. 1:7](https://www.bible.com/nl/bible/328/1JN.1.7.NBV21)).  
    - **Naam van de Heilige Geest:** De Geest woont in ons, heiligt ons en schenkt ons de afwassing van zonde en dagelijkse vernieuwing ([Ef. 5:27](https://www.bible.com/nl/bible/328/EPH.5.27.NBV21)).

3. **Nieuwe gehoorzaamheid**  
    Elk verbond heeft twee kanten. Door de doop roept God ons op tot nieuwe gehoorzaamheid: Hem vertrouwen en liefhebben met heel ons hart ([Mt. 22:37](https://www.bible.com/nl/bible/328/MAT.22.37.NBV21)), ons van de wereld afkeren, onze oude natuur doden en in een nieuw leven wandelen ([Tit. 2:12](https://www.bible.com/nl/bible/328/TIT.2.12.NBV21)). Bij zwakheid mogen we niet twijfelen aan Gods genade, want de doop is een zegel van het eeuwig verbond der genade.

---

**Kinderen en het verbond**  
Hoewel kleine kinderen dit alles niet begrijpen, mogen we hen niet van de doop uitsluiten. Zij hebben deel aan de verdoemenis in Adam, maar worden in Christus tot genade aangenomen.  
> "Ik zal Mijn verbond oprichten tussen Mij en u, en uw nageslacht na u, tot een eeuwig verbond." ([Genesis 17:7](https://www.bible.com/nl/bible/328/GEN.17.7.NBV21))  
> "U komt de belofte toe, en uw kinderen..." ([Handelingen 2:39](https://www.bible.com/nl/bible/328/ACT.2.39.NBV21))

De besnijdenis was het zegel van het verbond; onder het nieuwe verbond is de doop daarvoor in de plaats gekomen. Ouders hebben de plicht hun kinderen hierin te onderwijzen.

---

**Gebed**  
Almachtige en eeuwige God, U hebt de ongelovige wereld gestraft met de zondvloed, maar Noach behouden. U hebt Israël door de Rode Zee geleid. Wij bidden U, dat U deze kinderen in genade wilt aanzien, door Uw Geest in Christus wilt inlijven, opdat zij met Hem begraven en opstaan in een nieuw leven, hun kruis dragen en Hem toegewijd zijn. Geef dat zij getroost mogen sterven en op de jongste dag onbevreesd mogen verschijnen voor Christus.

---

**Vragen aan de ouders (en getuigen):**

1. Belijdt u dat onze kinderen, hoewel in zonde ontvangen, toch in Christus geheiligd zijn en als leden van Zijn gemeente behoren gedoopt te zijn?
2. Belijdt u dat de leer van het Oude en Nieuwe Testament en het christelijk geloof de ware leer van de zaligheid is?
3. Belooft u deze kinderen bij het opgroeien in deze leer te onderwijzen en te laten onderwijzen?

**Antwoord:**  
Ja.

---

**Doopbediening**  
> N. Ik doop u in de Naam van de Vader en van de Zoon en van de Heilige Geest. (Amen.)

---

**Dankgebed**  
Almachtige en barmhartige God, wij danken U dat U ons en onze kinderen door het bloed van Jezus Christus al onze zonden vergeven hebt, ons tot Uw kinderen hebt aangenomen en dit met de Heilige Doop verzegelt. Wij bidden dat U deze kinderen door Uw Geest wilt regeren, zodat zij christelijk en godvrezend opgevoed worden, groeien in Christus, Uw goedheid belijden, leven onder Jezus Christus en moedig strijden tegen de zonde.

> Dan zullen zij U, Jezus Christus en de Heilige Geest, de enige en waarachtige God, eeuwig loven en prijzen. Amen.

</details>

# Aantekeningen Jonathan
In onze eerste onofficiele brainstormsessie bleek dat de doop, en dan vooral de spanning tussen kinderdoop en volwassendoop, een belangrijk onderwerp voor ons was. Het grote issue leek vooral te zijn dat meedoen aan een kinderdoop, waar je niet in gelooft, een soort voelt als `valse leer`. Dat je daarin dus niet wandelt naar wat zou moeten.

> **Opmerking:**  
> Voor mij persoonlijk voelt de discussie rondom de doop niet zo belangrijk. Het is een stokpaardje. Ik denk dat het belangrijk is om gedoopt te zijn, maar zou meer waarde hechten aan een geloofsdoop, omdat het meebegraven en meeopstaan met Christus symboliseert (Romeinen 6:3-4, Kolossenzen 2:12). Er zijn kinderen gedoopt in de Bijbel, en als ik daar 1 van was, dan was dat ook goed geweest. **Waarom is deze interpretatie te simpel?**. 
> Ik vind op dit punt in mijn leven, dat alle uitleg van de Bijbel, getoetst moet kunnen worden in en aan het Oude Testament. Omdat dat de Bijbel was die de eerste christenen hadden en gebruikten. Heel het Nieuwe Testament is op die ondergrond geschreven. 

- Waarom beginnen we hier direct over erfzonde? Wat is erfzonde uberhaupt, is dit niet meer een dogma of uitlegging/interpretatie?

## Waarom de doop?
De doop is een teken van het medebegraven en meeopstaan met Christus. Dit is volgens mij waarom we zeggen: 'medeingelijfd in Zijn dood en opstanding' (Rom 6:3, Kolossenzen 2:12). Het is ook een teken van de afwassing van zonden door Christus (Handelingen 2:38, 22:16, 1 Petr. 3:21). Het letterlijke dopen is een afwassing van zonden, aldus christipedia. 

## Het doopformulier
In het doop formulier zit (zover ik nu lees) geen een citaat/bijbeltekst uit het oude testament. Het is vooral een interpretatie op uitleg van het oude testament zoals die in het nieuwe testament staat. De sterkste verbintenis met het oude testament is de besnijdenis, die door het formulier met de doop wordt verbonden/vervangen. De interpretatie van het OT in het NT is top, maar het vervangen van de doop met de besnijdenis, is gewoon vervangingsleer (we dopen niet alleen de mannen, of we dopen ook niet alleen op de achtste dag, en andere wetten negeren we). De besnijdenis is een koppeling aan het Joodse volk, en de doop is een koppeling aan de hele wereld. De besnijdenis is een teken van het verbond met Abraham, en de doop is een teken van het verbond met Christus. Ik zie deze verbonden niet als hetzelfde.

## Erfgenamen en erfzonde
- Psalm 51:7: "Zie, in ongerechtigheid ben ik geboren, en in zonde heeft mijn moeder mij ontvangen."  
- Romeinen 5:12: "Daarom, zoals door één mens de zonde in de wereld is gekomen en door de zonde de dood, zo is ook de dood tot alle mensen doorgegaan, omdat allen gezondigd hebben."
- Psalm 14:3: "De HEERE heeft uit de hemel neergezien op de mensenkinderen, om te zien of er iemand verstandig is, die God zoekt. Zij zijn allen afgeweken, zij zijn allen verdorven; er is niemand die goed doet, zelfs niet één."

Maar:
- Genesis 6: 9: "Noach nu was een rechtvaardig man, volmaakt onder zijn tijdgenoten; Noach wandelde met God."
- Lukas 1:6: "Zij nu waren beiden rechtvaardig voor God, wandelend in al de geboden en verordeningen van de Heere onberispelijk."
- Job 1:1: "Er was een man in het land Uz, wiens naam Job was; en die man was oprecht en rechtvaardig, en hij vreesde God en wijkte van het kwaad."

Misschien dat het contrast hem er vooral in zit, dat als we in Gods wegen wandelen, we wel degelijk rechtvaardig kunnen zijn, ondanks de erfzonde? 

Erfgenamen zijn is een soort toe-eigening, die ook toebehoord aan de kinderen. Ik denk dat Christenen, en dan vooral uit de heidenen, eerder erfgenamen zijn zoals door adoptie. Erfgenaam is in die zin van het woord misschien ook een beetje vervangingstheologie. Op zich is dit ook weer niet zo vreemd, want dit is eeuwen lang het idee geweest van Gods plan met de kerk/mensheid en Israel. Israel was gewoon heel lang geen volk of land meer. 

## Waarom dopen en de Geest?
- Johannes 3:5: "Jezus antwoordde: Voorwaar, voorwaar, Ik zeg u: Als iemand niet geboren wordt uit water en Geest, kan hij het Koninkrijk van God niet binnengaan."
- Matteüs 3:11: "Ik doop u wel met water tot bekering, maar Hij die na mij komt, is sterker dan ik; Ik ben niet waardig Hem de schoenen te dragen. Hij zal u dopen met de Heilige Geest en met vuur."

Referenties oude testament:
- Ezechiël 36:25-27: "Ik zal rein water op u sprengen, zodat u rein zult worden; van al uw onreinheden en van al uw afgoden zal Ik u reinigen. Ik zal u een nieuw hart geven en een nieuwe geest in uw binnenste geven; Ik zal het hart van steen uit uw lichaam wegnemen en u een hart van vlees geven. Ik zal Mijn Geest in uw binnenste geven en Ik zal maken dat u in Mijn inzettingen wandelt en Mijn verordeningen onderhoudt en ze doet."
- Joël 2:28-29: "En het zal geschieden daarna, dat Ik Mijn Geest zal uitstorten over alle vlees; uw zonen en uw dochteren zullen profeteren, uw ouden zullen dromen dromen, uw jongelingen zullen visioenen zien. Ook zal Ik over de dienaars en over de dienstmaagden in die dagen Mijn Geest uitstorten."
- Jesaja 44:3: "Want Ik zal water gieten op het dorre land en stromen op het droge; Ik zal Mijn Geest uitstorten op uw nageslacht en Mijn zegen op uw nakomelingen. Zij zullen uitschieten als gras tussen het water, als wilgen aan waterbeken."

Specifiek richting de heiden, uit het oude testament:
- Jesaja 42:1: "Zie, Mijn Knecht, die Ik ondersteun, Mijn Uitverkorene, in Wie Mijn ziel een welbehagen heeft; Ik heb Mijn Geest op Hem gelegd; Hij zal het recht aan de heidenen doen kennen."
- Jesaja 49:6: "Hij zegt: Het is te gering dat u Mijn Knecht bent om slechts de stammen van Jakob, en om weder te brengen de bewaarder van Israël; Ik heb u ook gesteld tot een licht voor de heidenen, opdat u Mijn heil zijt tot aan het einde der aarde."

Dopen moet een verandering teweegbrengen van de persoon, als ik het zo lees. Het moet een constant geloof zijn. 

## Wederdopers
Geloofsdoop snap ik heel goed. In de Bijbel worden mensen die door Johannes gedoopt zijn, ook gedoopt in de naam van Jezus. In die zin was dat een wederdoop. Jezus wordt na zijn besnijdenis ook nog gedoopt. 
