# Nehemia

*Als je Jeruzalem in puin ligt, moet je gaan bouwen. Ook onder tegenstand.*

## Gezamenlijke introductie

De tweede Babylonische ballingschap vond plaats nadat de Babyloniërs onder koning Nebukadnezar Jeruzalem hadden veroverd en de tempel hadden verwoest. Dit leidde tot de deportatie van vele Joden naar Babylon. Deze gebeurtenissen worden beschreven in 2 Koningen 25:1-21 en 2 Kronieken 36:15-21.

Deze gebeurtenissen waren voorspeld door verschillende profeten, waaronder Jeremia en Ezechiël. Jeremia waarschuwde herhaaldelijk voor de komende vernietiging en ballingschap als gevolg van de zonden van het volk (Jeremia 25:11-12, Jeremia 29:10). Ezechiël, die zelf al in ballingschap leefde, profeteerde ook over de val van Jeruzalem en de daaropvolgende ballingschap (Ezechiël 12:1-13 \- Ezechiel die door de muur van zijn huis moest uitbreken).

Na de Babylonische ballingschap keerden de Joden terug naar Jeruzalem om de stad en de tempel te herbouwen, geleid door Zerubbabel, Ezra en nu dus Nehemia. Nehemia, een hoge functionaris aan het Perzische hof, kreeg toestemming van Koning Arthahsasta om de muren van Jeruzalem te herbouwen en daar willen we het dit VIDA weekend over hebben.

#! Lees Nehemia 1: Intro & gebed van Nehemia

## In Groepjes - Achtergrond, H1-3

> **Note**: Ezra en Nehemia waren oorspronkelijk 1 bijbelboek.

**Zerubbabel**: "uit Babel" of "zaad van Babel". Hij was een gouverneur van Juda en een afstammeling van koning David.  
**Ezra**: "hulp" of "hij helpt". Hij was een schriftgeleerde en priester.  
**Nehemia**: De naam Nehemia betekent "troost van de HEERE" of "de HEERE troost". Hij was schenker aan het hof van de Perzische koning Arthahsasta.

1\. Zerubbabel, Ezra en Nehemia hadden ieder een taak in de wederopbouw, wat waren hun taken? (Haggai 1:14, Ezra 7: 7-10, Nehemia 2:17-18)

> **note** Ezra en Nehemia behoren in de Bijbel tot de Khatoviem, de 'geschriften'. Voor een deel leest het dan ook als 'geschiedenis'. Er komen geslachtsregisters in voor, maar ook voorraadlijsten, bouwplannen en verslagen van de wederopbouw van Jeruzalem. 

> **Note:** Alle drie worden 'geroepen' door wat God op hun hart legt (geen engel/visioen/..) (Nehemia 2:11-17, Ezra 7:27-28).

**lees Nehemia 1: 1-4**

2\. Kunnen we in de gedetailleerde verslagen van Ezra en Nehemia Gods hand en leiding herkennen? En zo ja, hoe kijk je dan naar het werk van Nehemia's twee voorgangers? (Nehemia 2:8, Ezra 7:27-28, Ezra 1: 1-2, Zachariah 4: 6-10, Nehemia 6:15-16)

**lees Nehemia 1: 5-11 en 2: 1-4**

3\. Vergelijk het gebed van Nehemia met het gebed van Daniel (Daniel 9: 4-19) en het Onze Vader (Mattheus 6: 9-13). Wat is terugkerend? Bid jij ook zo? Waarom wel/niet? (Schulderkentenis en beloftes)

**Vergelijk Nehemia 2:7-9 en Ezra 8:21-23**

4\. Nehemia vraagt om ruiters en voorraden, Ezra doet dit niet. Wat zou jij doen? Vertrouwen, of vragen?

Na toestemming van koning Arthahsasta reist Nehemia naar Jeruzalem. Hij arriveert daar en houdt zijn plannen aanvankelijk geheim. 's Nachts inspecteert hij de stadsmuren en poorten die in puin liggen, zonder dat iemand weet wat hij van plan is. Hij neemt de schade nauwkeurig op en maakt een plan voor de wederopbouw. Wanneer Nehemia zijn plannen aan de Joden onthult, moedigt hij hen aan door te vertellen over Gods hand die met hem is en de steun van de koning. Dit inspireert het volk om aan het werk te gaan. Echter, zodra de wederopbouw begint, stuiten ze op tegenstand van Sanballat, Tobias en Gesem. Deze tegenstanders bespotten en beschuldigen Nehemia en het volk van rebellie tegen de koning. Nehemia beroept zich op God,

5\. Wat kunnen we leren uit het handelen van Nehemia?
    - Nehemia is vastberaden dat God met hem is, zonder 'teken' -> Anderen aanmoedigen?
    - Nehemia's voorbereiding en geheimzinnigheid. -> Bidden en werken

## Tegenstand - H4-6

**lees Nehemia 4: 1-15**

6\. Hoe gingen Nehemia en de Joden om met de tegenstand van Tobias en Sanballat? Wat kunnen we hiervan leren voor onze eigen uitdagingen en tegenstand? (Nehemia 2:19-20, Nehemia 4:4-6, Nehemia 6:15-16)

In hoofdstuk 5 wordt beschreven hoe Nehemia geconfronteerd wordt met onrecht binnen het volk. Sommige Joden klagen dat ze hun land, wijngaarden en huizen moeten verkopen om belastingen te betalen en voedsel te kopen. Anderen moeten zelfs hun kinderen als slaven verkopen. Nehemia wordt boos als hij dit hoort en roept een grote vergadering bijeen. Hij wijst de leiders en edelen terecht omdat ze rente vragen van hun eigen volksgenoten, wat tegen de wet van Mozes ingaat (!). Onder druk beloven ze hun schuldenaren te vergeven en het land en de eigendommen terug te geven.

Nehemia geeft zelf het goede voorbeeld door geen gebruik te maken van de privileges van zijn positie als gouverneur. Hij weigert belastingen te heffen en voorziet op eigen kosten in de behoeften van zijn huishouden en gasten. Hij vraagt God om hem te gedenken voor het goede dat hij voor het volk heeft gedaan.

Terwijl de muren hersteld worden, moet ook het hart van het volk hersteld worden.

7\. Nehemia focust zich eerst op de muur, daarna pas op het hart. Heeft dat (voor jou) Bijbelse betekenis?

> **Note:** Nehemia doet heel veel. Toch wordt hij in de Joodse traditie niet gezien als een voorbeeldig leider. Dit komt omdat hij expliciet aan God vraagt om zijn daden te herinneren, wat door sommigen wordt geïnterpreteerd als een gebrek aan nederigheid. In plaats van volledig te vertrouwen op Gods genade, lijkt Nehemia te wijzen op zijn eigen verdiensten. Dit roept de vraag op hoe wij omgaan met onze eigen goede daden: doen we ze om gezien te worden, of uit oprechte toewijding aan God?

### Nehemia's Standvastigheid bij Bedreigingen

In Nehemia 6 wordt beschreven hoe Nehemia geconfronteerd wordt met een poging om hem in diskrediet te brengen en hem bang te maken. Semaja (de lokale profeet) probeert hem over te halen om de tempel in te vluchten onder het voorwendsel dat zijn leven in gevaar is. 

8\. Wat doet Nehemia als hij wordt gevraagd de tempel in te vluchten? Waarom doet hij dat niet? Kunnen we wat leren van zijn reactie? (Nehemia 6:10-13, Numeri 18: 7, 2 Timotheüs 1:7)

> **Note:** Nehemia mag de tempel niet in omdat hij geen priester is (of omdat hij wel Euneuch is? tbd). 

## Voltooiing - H7-12

H7: God geeft Nehemia in het hart om het volk zich te laten inschrijven. Zij die niet kunnen aantonen uit welke familie zij komen mogen voor de zekerheid niet meedoen aan de priesterdienst tot een priester met het lot hen aangewezen heeft. 42.360 mensen, exclusief slaven, slavinnen en zangers en zangeressen. De familiehoofden geven Nehemia geld, goud en andere spullen om het werk voort te kunnen zetten. 

H8: Ezra leest het volk voor uit de wet \- en er zijn ook uitleggers bij zodat iedereen ook begrijpt wat er wordt voorgelezen. Het volk huilt, maar ze worden aangespoord om juist feest te vieren \- met expliciet ook de opdracht om te delen met hen die niets hebben. De vreugde van de HEERE is hun kracht. Het volk doet dat. Ze vieren vervolgens meteen het loofhuttenfeest. De laatste dag van dit feest wordt het feest van de Tora gevierd: het feest van de wet. 

9\. Dus, hoe blij ben jij met je Bijbel?

* Verdriet door de wet  
* Vreugde door de wet

H9 & 10: Het volk zondert zich af van alle buitenstaanders en belijdt samen hun schuld tegenover God in een indrukwekkend gebed. Ze denken aan alles wat God heeft gedaan voor hun volk en hoe zij steeds weer afdwaalden. Hoe God hen dan steeds weer genadig was. Ze erkennen dat hun huidige situatie het gevolg is van hun ongehoorzaamheid. Na het gebed legt het hele volk een eed af tegenover God en de leiders zetten hun zegel onder een nieuw verbond met God. Ze spreken uit de tempeldienst weer te herstellen, zich te houden aan alle wetten, zoals het geven van tienden voor de dienst van God en het heiligen van de Sabbat. 

* Schuld belijden en het verbond vernieuwen

H11: het volk werpt het lot om te bepalen wie in Jeruzalem moet blijven wonen. Zij die zich vrijwillig aanbieden worden gezegend door het volk. Er volgt een hele lijst mensen, met ook van een heel aantal beschreven wat hun taak is. Zangers, aanbiddingsleiders, priesters, levieten, bouwers, soldaten en poortwachters. 

H12: een register van alle levieten. Er wordt beschreven hoe de muur met een groot feest wordt ingewijd, het is tot in de verre omtrek te horen. Aan het eind staat nog hoe de gemeenschap de mensen onderhield die in de tempel dienden. 

* Dank laten zien en horen voor wat God heeft gedaan  
* Zorgen voor hen die dienen

## Teleurstelling

H13: het eindigt met dat het meteen weer helemaal misgaat. Waar men in H10 nog plechtig beloofde geen graan de stad binnen te brengen op de sabbat, wordt er hier alweer volop gehandeld op diezelfde sabbat. Nehemia komt terug van een tijd bij de koning en moet meteen hard optreden. Tobia heeft zelfs een kamer in de tempel gekregen, wat Nehemia woedend maakt. Hij gooit Tobia's bezittingen de tempel uit en herstelt de ruimte voor de tempeldienst (Jezus doet dit ook). Hij roept de machthebbers ter verantwoording. Hij herinnert hen eraan wat er gebeurt als ze Gods wetten niet in acht nemen. Hebben ze niks geleerd van hun vaderen? Nehemia gaat op de vuist met een aantal mannen omdat ze hun dochters uithuwelijken aan andere volken. Hij herinnert hen aan Salomo, zelfs hij werd van God afgebracht door de heidense vrouwen, denken zij soms dat ze beter zijn? Nehemia trekt een heel aantal zaken recht en vraagt opnieuw aan God om aan hem te denken vanwege het goede wat hij heeft gedaan. Daar eindigt ook het boek. 

10\. Aan het einde van het boek Nehemia is Nehemia teleurgesteld omdat het volk van Israël opnieuw de wetten van God overtreedt. Ondanks alle inspanningen om de stad en de gemeenschap te herbouwen, ziet hij dat wat hij gedaan heeft niet gewerkt heeft. Hoe ga jij om met teleurstelling? Teleurstelling in opbouw, in volhouden? 


